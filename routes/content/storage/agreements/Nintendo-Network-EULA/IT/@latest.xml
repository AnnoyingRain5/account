<agreements><agreement><country>IT</country><language>it</language><language_name>Italiano</language_name><publish_date>2014-12-16T00:00:23</publish_date><texts xmlns:xsi="http://www.w3.org/2001/XMLSchema-instance" xsi:type="chunkedStoredAgreementText"><agree_text><![CDATA[Accetto]]></agree_text><main_title><![CDATA[Accordo per Nintendo Network ]]></main_title><non_agree_text><![CDATA[Non accetto]]></non_agree_text><sub_title><![CDATA[Policy sulla privacy]]></sub_title><main_text index="1"><![CDATA[L’ACCORDO PER NINTENDO NETWORK e la POLICY SULLA PRIVACY PER NINTENDO NETWORK sono documenti legali importanti. Se hai meno di 18 anni sei tenuto a far accettare questi documenti da parte dei Tuoi genitori o del Tuo tutore legale.

I.	Accordo per Nintendo Network
Versione : 05.2015 (IT)
Questo è un accordo vincolante tra Te, persona fisica, e Nintendo of Europe GmbH (Herriotstrasse 4, 60528 Frankfurt am Main, Germania, numero di telefono: +39 800 904 924 (da telefono fisso), +39 199 309 067 (da telefono mobile), e-mail: info@nintendo.it fax: +49 69 667747 95412). In questo accordo, Nintendo of Europe GmbH sarà denominata "Nintendo" o "noi".
Questo Accordo per Nintendo Network (l’"Accordo") regola il Tuo utilizzo di Nintendo Network.

1. 	Regole generali
1.1 	Definizioni
In questo Accordo, i termini che seguono hanno il significato di cui appresso:
"Prodotti Digitali" include tutti i giochi, le applicazioni, i software, i contenuti aggiuntivi per giochi, software o applicazioni, i buoni per i servizi digitali e gli altri contenuti digitali che sono disponibili gratuitamente o venduti nei Servizi shop Nintendo per essere utilizzati su un Dispositivo Nintendo e/o attraverso Nintendo Network.
"Dispositivo Nintendo Collegato" significa un Dispositivo Nintendo che è stato collegato ad un Nintendo Network ID.
"Mii" significa un avatar elettronico personalizzabile che può essere creato con un software per la creazione di Mii e che può essere usato nei giochi e in altri software di Nintendo Network, inclusa la possibilità di rappresentare il Tuo Nintendo Network ID nei confronti degli altri utenti.
"Dispositivo Nintendo" significa un dispositivo elettronico fabbricato e registrato da Nintendo sotto il marchio "Nintendo" ®, per il quale si può registrare un Nintendo Network ID.
"Proprietà Intellettuale Nintendo" include ogni tipo di proprietà intellettuale, comprendente, tra l’altro, marchi registrati e non registrati, marchi di prodotto, loghi, disegni registrati e non registrati, diritti d’autore, diritti d]]></main_text><main_text index="2"><![CDATA[i database, invenzioni, brevetti, segreti industriali, know how, Mii e altre informazioni confidenziali o brevettate che Nintendo ha sviluppato, possiede o detiene in licenza d’uso.
"Nintendo Network" include tutti i giochi, le applicazioni, i software, i servizi, i portali, i dati e altri contenuti commerciali o non commerciali di Nintendo o di terze parti partner di Nintendo a disposizione degli utenti provvisti di Nintendo Network ID registrato nel momento in cui si connettono ad Internet con il loro Dispositivo Nintendo Collegato oppure quando accedono ai giochi, alle applicazioni, ai software, ai portali, ai messaggi, alle informazioni, ai dati e agli altri contenuti identificati come contenuti di Nintendo Network tramite altri dispositivi connessi ad Internet.
"Servizi shop Nintendo" include i software e i servizi a disposizione tramite Nintendo Network che permettano agli utenti di (i) registrare per il loro Nintendo Network ID licenze per applicazioni, giochi, software, contenuti aggiuntivi per giochi, applicazioni e software, buoni per servizi digitali e altri contenuti digitali gratuiti o a pagamento e/o (ii) acquistare Prodotti Fisici da Nintendo usando il Nintendo Network ID.
"Prodotti Fisici" include oggetti fisici tangibili.
"Contenuto di Terzi" include giochi, applicazioni, software, contenuti aggiuntivi, servizi, siti web, portali, dati e altri contenuti digitali forniti da terzi.
"Servizi shop di Terzi" include applicazioni, software e servizi offerti da terzi che possono essere accessibili tramite Nintendo Network ma che non sono collegati al Nintendo Network ID e che permettono agli utenti di ottenere licenze per giochi, applicazioni, software e altri contenuti digitali di terzi alle condizioni stabilite da questi ultimi.
"Contenuto creato dall’Utente" include comunicazioni, messaggi, testi, immagini, disegni, foto, suoni, voci, registrazioni audio, musica, filmati, informazioni, dati e altri materiali e contenuti (inclusi nomi utente, nickname, Mii personalizzati, nickname dei Mii, livel]]></main_text><main_text index="3"><![CDATA[li personalizzati, mappe, scenari etc.) creati da o dati in uso ad utenti di Nintendo Network e trasmessi, inviati o in altro modo resi disponibili da un utente di Nintendo Network su un Dispositivo Nintendo e/o tramite Nintendo Network.

1.2 	Nintendo Network ID
Per utilizzare Nintendo Network Tu devi registrare un Nintendo Network ID. Tu devi fornire dati accurati e completi durante la registrazione e aggiornarli qualora cambino.
Il Nintendo Network ID è collegato al Paese di residenza da Te indicato al momento della registrazione. Se Tu ti trasferisci in un altro Paese, potresti non essere più in grado di usare il Tuo Nintendo Network ID (inclusi i Prodotti Digitali) e potresti dover creare un altro Nintendo Network ID per usufruire di Nintendo Network nell’altro Paese. Se Tu ritorni nel Paese in cui il Tuo Nintendo Network ID è stato inizialmente registrato, sarai nuovamente in grado di utilizzare il Tuo Nintendo Network ID originale.
Il Nintendo Network ID è personale e Tu non puoi venderlo, scambiarlo, cederlo o trasferirlo in altro modo ad altri, siano essi individui o enti.
Tu sei responsabile di tutte le operazioni che avvengono utilizzando il Tuo Nintendo Network ID. Devi avere cura di mantenere sempre riservate le informazioni d’accesso. Nel caso in cui Tu venga a conoscenza o nutra un ragionevole sospetto circa una violazione della sicurezza, come l’accesso non autorizzato al Tuo Nintendo Network ID da parte di terzi o la perdita, il furto o la divulgazione delle Tue informazioni di accesso, Tu devi immediatamente informare Nintendo.
Nintendo, a propria esclusiva discrezione, può consentirti di registrare il Tuo Nintendo Network ID per uno o più Dispositivi Nintendo. Se il Tuo Nintendo Network ID è registrato per un Dispositivo Nintendo, Tu sei tenuto a cancellare il Tuo Nintendo Network ID e ogni altro contenuto che ti riguardi dal Dispositivo Nintendo Collegato prima di venderlo o in altro modo trasferirlo ad un altro soggetto. 
I bambini possono utilizzare un Nintendo Network ID impostato p]]></main_text><main_text index="4"><![CDATA[er loro dai loro genitori o tutori legali. I genitori o i tutori legali devono sempre controllare l’uso che i loro bambini fanno di Nintendo Network. I genitori o i tutori legali possono usare la funzione filtro famiglia offerta da Nintendo nel caso in cui vogliano limitare l’uso del Nintendo Network da parte dei loro bambini.

1.3 	Uso di Nintendo Network
Nintendo Network è per il Tuo esclusivo svago personale e per un uso non commerciale. Nintendo Network non può essere utilizzato per altri scopi.
Tu sei responsabile per tutti i costi relativi all’uso di Nintendo Network attraverso il Tuo Nintendo Network ID (incluse le spese per la connessione Internet, i costi per il materiale necessario e ogni altra spesa relativa), indipendentemente dal fatto che esso sia utilizzato da Te o da Tuoi amici, familiari o da altri soggetti terzi. L’esatto costo dipende, tra l’altro, dal dispositivo utilizzato per accedere a Nintendo Network, dalle attività svolte su Nintendo Network e dalle condizioni del Tuo provider Internet.
Nintendo Network non è disponibile in tutti i Paesi. Giochi, applicazioni, software, servizi, portali, dati e altri contenuti offerti su Nintendo Network possono variare da Paese a Paese. Nintendo può, di tanto in tanto, apportare modifiche, parziali o totali, a Nintendo Network, a beneficio degli utenti di Nintendo Network.

1.4 	Contenuto Creato dall’Utente
Nintendo non è responsabile di alcun Contenuto Creato dall’Utente. Il Contenuto Creato dall’Utente è di responsabilità dell’utente di Nintendo Network che lo ha trasmesso, inviato o in altro modo reso disponibile tramite Nintendo Network. Nintendo non ha alcun obbligo di controllare il Contenuto Creato dall’Utente. Tuttavia, se Nintendo viene a conoscenza di un Contenuto Creato dall’Utente che potrebbe essere illegale o inappropriato, Nintendo si riserva il diritto di cancellarlo o di bloccare l’accesso a questo Contenuto Creato dall’Utente a propria discrezione.
Qualora Tu trasmetta, invii o renda disponibile in altro modo del Contenuto Cre]]></main_text><main_text index="5"><![CDATA[ato dall’Utente tramite Nintendo Network, Tu concedi a Nintendo il diritto non esclusivo, universale, esente da diritti d’autore, perpetuo e pienamente trasferibile di riprodurre, pubblicare e rendere disponibile tale Contenuto Creato dall’Utente tramite Nintendo Network, così come previsto dall’applicazione che Tu hai usato per trasmettere, inviare o in altro modo rendere disponibile tale Contenuto Creato dall’Utente.
Ciò non si applica al Contenuto Creato dall’Utente contenuto in messaggi privati o in ogni altra comunicazione privata.
Tu prendi atto del fatto che, a seconda dell’applicazione utilizzata nell’ambito di Nintendo Network, il Tuo Contenuto Creato dall’Utente potrebbe essere visto, riprodotto, pubblicato e/o modificato da terzi. Tu dovresti evitare di includere nel Contenuto Creato dall’Utente informazioni personali come il Tuo nome, il Tuo indirizzo e-mail, il Tuo indirizzo, il Tuo numero telefonico e ogni altra informazione sensibile.
Tu prendi atto del fatto che Nintendo Network potrebbe essere modificato, in tutto o in parte, in qualsiasi momento, e che ogni Contenuto Creato dall’Utente potrebbe essere cancellato da Nintendo Network in qualsiasi momento. Nintendo non ha alcun obbligo di conservare qualsivoglia Contenuto Creato dall’Utente.
Il Contenuto Creato dall’Utente che Tu trasmetti, invii o in altro modo rendi disponibile tramite Nintendo Network deve conformarsi al Codice di Condotta Nintendo Network.

1.5 	Codice di Condotta Nintendo Network
Quando utilizzi Nintendo Network, Tu devi conformarti al Codice di Condotta Nintendo Network, che contiene le regole elaborate per mantenere Nintendo Network un ambiente sicuro e amichevole.
Il Codice di Condotta Nintendo Network proibisce tutte le condotte illegali, pericolose o in altro modo inappropriate, incluse, a titolo esemplificativo ma non esaustivo, le seguenti:
•	Comportamenti illegali, molesti, incitanti all’odio, diffamatori, imbarazzanti, offensivi, osceni, sessualmente espliciti o comunque deprecabili posti in essere in relazio]]></main_text><main_text index="6"><![CDATA[ne a Nintendo Network.
•	Fornire dati falsi o non corretti al momento della registrazione del Nintendo Network ID o dell’utilizzo di Nintendo Network e compiere azioni illecite su Nintendo Network (in particolare in riferimento alle operazioni nei Servizi shop Nintendo).
•	Fare, condividere o utilizzare copie non autorizzate di giochi, applicazioni, software, contenuti aggiuntivi, musica, immagini, video e ogni altro contenuto disponibile tramite Nintendo Network.
•	Elaborare nuove versioni dei Prodotti Digitali esistenti ("derivati").
•	Usare cheat, software automatici (bot), hack, mod o ogni altro software non autorizzato e in grado di modificare Nintendo Network o ogni sua parte.
•	Accedere in modo non autorizzato a qualsiasi computer, hardware, dispositivo, server o network di Nintendo utilizzato per il funzionamento di Nintendo Network; fare hosting, intercettare, emulare, effettuare reverse engineering su qualsiasi parte di un Dispositivo Nintendo Collegato o di Nintendo Network oppure reindirizzare i protocolli di comunicazione usati da Nintendo per Nintendo Network, indipendentemente dal modo in cui tutto questo viene realizzato.
•	Svolgere qualsiasi attività commerciale o pubblicitaria oppure organizzare incontri utilizzando Nintendo Network.
•	Accedere al Nintendo Network ID di un altro utente senza il suo permesso.
•	Vendere, scambiare, cedere o in altro modo trasferire un Nintendo Network ID ad un altro individuo o ente.
•	Trasmettere, inviare o in altro modo rendere disponibile tramite Nintendo Network qualsiasi contenuto che possa ledere diritti altrui, inclusi brevetti, marchi, segreti commerciali, diritti d’autore, diritti di privacy, diritti di immagine o altri diritti di proprietà intellettuale o di proprietà.
•	Trasmettere, inviare o in altro modo rendere disponibile tramite Nintendo Network qualsiasi contenuto che includa informazioni personali (tra cui foto, immagini o video) di terze parti senza il loro permesso.
•	Vendere, scambiare, cedere, dare in licenza o in altro modo trasme]]></main_text><main_text index="7"><![CDATA[ttere beni virtuali in cambio di denaro reale o fondi accreditati sul Nintendo Network ID, laddove "beni virtuali" indica qualsiasi elemento di giochi o di altri contenuti che può essere scambiato con un utente di Nintendo Network gratuitamente o ad un prezzo espresso nella valuta virtuale del gioco.

1.6 	Comunicazione di background
Qualora il Tuo Nintendo Network ID sia registrato per un Dispositivo Nintendo e il Dispositivo Nintendo Collegato sia connesso ad Internet, il Tuo Dispositivo Nintendo Collegato potrebbe realizzare automaticamente una comunicazione di background con i server Nintendo e con altro Dispositivi Nintendo Collegati.
La comunicazione di background con i server Nintendo permette al Tuo Dispositivo Nintendo Collegato di ricevere aggiornamenti di sistema, aggiornamenti per i software e le applicazioni installati sul Tuo Dispositivo Nintendo Collegato, aggiornamenti per i contenuti di Nintendo Network, nuove applicazioni e importanti messaggi di servizio da parte di Nintendo. Un aggiornamento del Dispositivo Nintendo Collegato può essere richiesto per sfruttare a pieno tutte le funzioni di Nintendo Network. 
La comunicazione di background con altri Dispositivi Nintendo Collegati dipende dal software che si utilizza. Le informazioni sulle funzioni della comunicazione di background sono incluse nei singoli software.
Tu hai la possibilità di disattivare le funzioni di comunicazione di background nelle impostazioni del Tuo Dispositivo Nintendo Collegato o nelle impostazioni del software in uso. Tu puoi anche disattivare completamente le funzioni di comunicazione di background disconnettendo da Internet il Tuo Dispositivo Nintendo Collegato.

1.7 	Contenuto di Terzi
Nintendo Network può permettere l’accesso al Contenuto di Terzi. Il Contenuto di Terzi è offerto e distribuito a responsabilità esclusiva dei terzi. Nintendo non si assume alcuna responsabilità al riguardo. Il Contenuto di Terzi può essere soggetto a termini e condizioni imposti dai terzi.
Le funzioni del filtro famiglia offert]]></main_text><main_text index="8"><![CDATA[o da Nintendo potrebbero non funzionare con il Contenuto di Terzi. In questo caso Ti verrà anticipatamente dato avviso di ciò e avrai la possibilità di limitare l’accesso del Tuo bambino al Contenuto di Terzi.

1.8 	Proprietà Intellettuale di Nintendo
Nintendo detiene tutti i diritti, titoli e interessi (inclusi tutti i diritti di proprietà intellettuale) su, o comunque ha il diritto di usare e dare in licenza, la Proprietà Intellettuale di Nintendo necessaria per il funzionamento di Nintendo Network. Nintendo Ti concede una licenza personale di utilizzo della Proprietà Intellettuale di Nintendo nella misura in cui ciò sia necessario per utilizzare Nintendo Network in conformità ai termini stabiliti in questo Accordo. Tu non puoi trasferire, cedere, dare in sublicenza o in altro modo cedere ad altri individui o enti questa licenza e non puoi utilizzare la Proprietà Intellettuale di Nintendo per qualsivoglia scopo commerciale. Al di là della licenza prevista da questo Accordo, Nintendo non Ti concede alcun diritto, titolo o interesse sulla Proprietà Intellettuale di Nintendo. Nintendo mantiene tutti i diritti relativi alla Proprietà Intellettuale di Nintendo.

1.9 	La responsabilità di Nintendo nei Tuoi confronti
Nintendo è responsabile secondo legge (a) per danni derivanti da lesioni all’incolumità personale, ad arti e/o alla salute, (b) in caso dolo, (c) in caso di colpa grave e/o (d) in caso Nintendo violi le condizioni imposte dalla Legge Tedesca sulla Responsabilità da prodotto. Senza limitazione di quanto sopra, Nintendo può essere responsabile per colpa lieve solo in caso di violazione di un obbligo contrattuale "sostanziale", come di seguito specificato. Obblighi "sostanziali" sono quelli necessari perché l’Accordo sia rispettato, gli obblighi la cui violazione comprometterebbe lo scopo dell’Accordo, nonché tutti quegli obblighi sul cui rispetto da parte della controparte si ripone generalmente fiducia. In questi casi, la responsabilità è limitata ai danni tipici e prevedibili; in tutte le altre ipot]]></main_text><main_text index="9"><![CDATA[esi Nintendo non è responsabile per colpa lieve.

1.10 	Manleva
Tu acconsenti a tenere indenne e manlevare Nintendo, le sue affiliate e le sussidiarie da ogni perdita, responsabilità o rivendicazione (incluse le spese legali in misura ragionevole) derivanti da o connesse al Tuo uso di Nintendo Network in una maniera illegale o comunque in modo contrario ai termini di questo Accordo (incluso, a mero titolo esemplificativo, il Codice di Condotta Nintendo Network). Tale manleva include, in particolare, ogni perdita, obbligo o rivendicazione derivante da o connesso a qualsivoglia Contenuto Creato dall’Utente, inclusi, a mero titolo esemplificativo ma non limitativo, foto, video o ogni altro materiale caricato.

1.11 	Modifiche all’Accordo
Una versione aggiornata di questo Accordo sarà sempre disponibile sul sito web Nintendo. Nintendo può modificare i termini e le condizioni di questo Accordo in ogni momento, qualora ciò sia necessario o utile a migliorare il servizio o a conformarlo alle evoluzioni della tecnica o ai requisiti di legge. Nel caso in cui vengano da noi apportate modifiche all’Accordo, Te ne daremo notifica attraverso il Tuo Dispositivo Nintendo Collegato (ammesso che il Tuo Nintendo Network ID sia registrato per un Dispositivo Nintendo e che il Tuo Dispositivo Nintendo Collegato sia connesso ad Internet) e anche via e-mail. Qualora Tu non ti opponga alle modifiche entro quattro settimane dalla suddetta notifica, le modifiche si intenderanno accettate (una notifica Ti informerà al riguardo). Qualora, invece, Tu ti opponga alle modifiche, Nintendo si riserva il diritto di risolvere l’Accordo o una parte dello stesso, previo ragionevole preavviso; in questo caso Tu dovrai registrarti nuovamente per continuare ad utilizzare il Nintendo Network in base a nuovi termini e condizioni.

1.12	Risoluzione e cessione dell’Accordo
Tu puoi risolvere questo Accordo in ogni momento cancellando il Tuo Nintendo Network ID.
Nintendo può risolvere questo Accordo, o una parte dello stesso, in ogni momento e senz]]></main_text><main_text index="10"><![CDATA[a preavviso, qualora Tu ne violi i termini. In caso di violazioni minori, Nintendo Ti invierà un primo avvertimento avente ad oggetto la Tua mancanza e Ti darà la possibilità di porvi rimedio. Tuttavia, se il Tuo comportamento è inaccettabile, Nintendo non è tenuta a fornirTi un tale avvertimento. Un comportamento è considerato inaccettabile qualora consista in serie violazioni del Codice di Condotta Nintendo Network e di altre importanti clausole di questo Accordo.
Nintendo si riserva il diritto di risolvere in ogni momento l’Accordo o una parte di esso per ragioni legali, tecniche o commerciali. In questo caso, Ti forniremo un ragionevole preavviso.
La risoluzione di questo Accordo per qualsiasi ragione comporterà l’estinzione di qualsivoglia licenza concessa ai sensi dell’Accordo e Ti impedirà di utilizzare Nintendo Network, inclusi, tra l’altro, i Servizi shop Nintendo. La risoluzione di una parte dell’Accordo potrebbe comportare la limitazione del Tuo utilizzo di alcune applicazioni e funzionalità di Nintendo Network.
Qualsiasi sia la ragione per cui questo Accordo si risolva, gli articoli 1.8, 1.9, 1.10, 1.13 e 1.14 rimangono in vigore.
Nintendo si riserva, a sua discrezione, il diritto di cedere l’intera relazione contrattuale con Te definita in questo Accordo alla società Nintendo Co. Ltd., sede legale 11-1 Hokotate-cho, Kamitoba, Minami-ku, Kyoto, Giappone, sua affiliata. Nintendo Ti darà comunicazione di questa cessione con un preavviso minimo di un mese.

1.13 	Interpretazione dell’Accordo
Se qualsivoglia parte di questo Accordo risulti non valida o inefficace, detta parte non troverà più applicazione. Tu acconsenti acché la parte non valida dell’Accordo sia cancellata dallo stesso, ferma restando l’efficacia di tutte le altre parti dell’Accordo. Tu acconsenti, inoltre, acché la parte non valida sia da noi sostituita con una clausola che rifletta o comunque si avvicini il più possibile alle intenzioni iniziali. 

1.14 	Legge applicabile
L’Accordo e ogni rivendicazione relativa all’Accordo son]]></main_text><main_text index="11"><![CDATA[o regolati dalla Legge Tedesca, con l’esclusione della Convenzione delle Nazioni Unite sui contratti di vendita internazionale di merci e senza riferimento ai principi di conflitto fra giurisdizioni.

1.15 Supporto alla clientela 
Per qualsiasi domanda relativa a questo Accordo, Ti preghiamo di contattarci per e-mail. Le informazioni di contatto del Centro Assistenza Nintendo più vicino a Te possono essere reperite sul sito http://contact.nintendo.eu

2. 	Servizi shop
2.1	Servizi shop Nintendo
Nintendo Network può dare accesso ai Servizi shop Nintendo. Tu puoi usare i Servizi shop Nintendo per acquistare Prodotti Digitali da Nintendo o da terzi, per acquistare Prodotti Fisici da Nintendo e per scaricare e utilizzare Prodotti Digitali sul Tuo Dispositivo Nintendo Collegato e/o tramite Nintendo Network.

2.1.1	Prodotti Digitali
2.1.1.1	Registrazione dei Prodotti Digitali
Allo scopo di permetterTi di scaricare e utilizzare Prodotti Digitali, è necessario che una licenza per ciascun Prodotto Digitale sia registrata sul Tuo Nintendo Network ID.
La licenza per i Prodotti Digitali si acquista in vari modi, a seconda delle disponibilità nel Tuo Paese.
Qualora la licenza per un Prodotto Digitale sia offerta gratuitamente nei Servizi shop Nintendo, la licenza verrà registrata sul Tuo Nintendo Network ID dopo che Tu avrai inviato il relativo ordine utilizzando i Servizi shop Nintendo.
Se la licenza per un Prodotto Digitale è venduta nei Servizi shop Nintendo da Nintendo o da terzi, la licenza verrà registrata sul Tuo Nintendo Network ID dopo che Tu avrai inviato il relativo ordine utilizzando i Servizi shop Nintendo e avrai eseguito il pagamento a beneficio di Nintendo o dei terzi, come previsto.
La licenza per un Prodotto Digitale può anche essere comprata o acquisita al di fuori dei Servizi shop Nintendo. In tal caso, Tu sarai informato sulle procedure applicabili per registrare la licenza di un Prodotto Digitale sul Tuo Nintendo Network ID.
Salvo quando diversamente previsto, la licenza per un Prodotto Di]]></main_text><main_text index="12"><![CDATA[gitale è legata al Tuo Nintendo Network ID e Ti permette di utilizzare il Prodotto Digitale solo sul Dispositivo Nintendo Collegato sul quale il Prodotto Digitale è stato originariamente scaricato. Salvo quando diversamente previsto, tutti gli utenti il cui Nintendo Network ID è registrato su un certo Dispositivo Nintendo Collegato possono utilizzare il Prodotto Digitale ivi scaricato.
IMPORTANTE: nel caso in cui Tu ottenga da terzi la licenza per un Prodotto Digitale, Nintendo fornirà solamente l’infrastruttura tecnica necessaria per permetterTi di registrare la licenza sul Tuo Nintendo Network ID. Tuttavia, Nintendo non è né un venditore né una parte contrattuale dell’accordo che Tu concluderai con il terzo e dunque Nintendo non ha alcuna responsabilità al riguardo.

2.1.1.2	Licenza per Prodotti Digitali
Tutti i Prodotti Digitali registrati sul Tuo Nintendo Network ID e ogni aggiornamento di tali Prodotti Digitali sono solamente dati in licenza per uso personale e non commerciale sul Dispositivo Nintendo Collegato e/o tramite Nintendo Network. I Prodotti Digitali non possono essere utilizzati per altri scopi. In particolare, in assenza del consenso scritto da parte di Nintendo, Tu non puoi né affittare o noleggiare i Prodotti Digitali né tantomeno dare in sublicenza, pubblicare, copiare, modificare, adattare, tradurre, decompilare , smontare o fare reverse engineering su qualsivoglia parte dei Prodotti Digitali, salvo quanto espressamente permesso dalla legge applicabile.

2.1.2	Prodotti Fisici 
2.1.2.1	Procedura per l’ordinazione
Se Tu scegli di acquistare un Prodotto Fisico da Nintendo nei Servizi shop Nintendo, Ti sarà fornito un riassunto del Tuo ordine e Ti sarà data l’opportunità di modificare l’ordine prima di vincolarti all’acquisto con Nintendo.

2.1.2.2	Spedizione e dazi
Nella fase di acquisto Ti sarà data la possibilità di comunicare l’indirizzo a cui spedire il Tuo ordine. Prima dell’acquisto Ti sarà reso noto in quali Paesi la spedizione di Prodotti Fisici è effettuabile. Tu sei responsa]]></main_text><main_text index="13"><![CDATA[bile per ogni dazio o imposta dovuta nel Paese di consegna.

2.1.2.3	Riserva di titolarità
Ogni Prodotto Fisico a Te consegnato resterà di proprietà di Nintendo fino a che il pagamento non sarà stato completato.

2.1.3 Difetti
Qualora si riscontrino difetti, si applicano le corrispondenti disposizioni di legge. Se si applica una garanzia aggiuntiva del produttore qualsiasi rivendicazione collegata alla garanzia del produttore è indipendente dai diritti che la legge Ti riconosce.

2.1.4	Metodi di pagamento
Nel caso in cui Tu acquisisca da Nintendo la licenza relativa ad un Prodotto Digitale o nel caso in cui Tu acquisti un Prodotto Fisico da Nintendo, Nintendo potrà offrirTi diversi metodi di pagamento, a seconda della disponibilità nel Tuo Paese.
Nintendo può consentirTi di usare "fondi" per eseguire pagamenti per Prodotti Digitali e Prodotti Fisici che Tu hai acquistato da Nintendo nei Servizi shop Nintendo. I fondi possono essere caricati sul Tuo Nintendo Network ID usando una carta di credito, inserendo il codice digitale che si trova su una Nintendo eShop Card in commercio oppure in altri modi comunicati da Nintendo.
I fondi sono collegati al Tuo Nintendo Network ID e non possono essere trasferiti ad altre persone o enti. I fondi non sono rimborsabili e non possono essere scambiati con denaro o credito. I fondi possono essere utilizzati solamente per acquistare da Nintendo Prodotti Digitali e/o Prodotti Fisici nei Servizi shop Nintendo. Nintendo può, a sua discrezione, limitare l’ammontare dei fondi che possono essere caricati sul Tuo Nintendo Network ID.
Tu sei responsabile per l’uso dei fondi tramite il Tuo Nintendo Network ID.
Nel caso in cui Tu acquisisca la licenza per un Prodotto Digitale da terzi, i terzi Ti daranno indicazioni circa il metodo di pagamento applicabile.

2.1.5	Cronologia degli acquisti
Per ogni operazione nei Servizi shop Nintendo (registrazione di una licenza di un Prodotto Digitale, pagamento di Prodotti Digitali, acquisto di Prodotti Fisici, caricamento di fondi etc.)]]></main_text><main_text index="14"><![CDATA[ Tu riceverai una ricevuta elettronica che confermerà l’operazione. Questa ricevuta ti verrà spedita a mezzo e-mail, ovvero figurerà nella cronologia dei Tuoi acquisti, alla quale puoi accedere in qualsiasi momento tramite il Tuo Nintendo Network ID.

2.2	 Servizi shop di terzi
Nintendo Network può offrire l’accesso a servizi shop di terzi. I servizi shop di terzi sono forniti da terzi sotto la loro completa responsabilità. Nell’offrire accesso ai servizi shop di terzi, Nintendo non diventa parte o comunque soggetto interessato dal contratto che interviene tra Te e i terzi attraverso i servizi shop di terzi. I Prodotti che Tu acquisti tramite i servizi shop di terzi non vengono registrati sul Tuo Nintendo Network ID. Nintendo non si assume alcuna responsabilità con riferimento ai servizi shop di terzi. I servizi shop di terzi sono soggetti ai termini e alle condizioni stabilite dai terzi.
Fine dell’Accordo per Nintendo Network 

=======================
Diritto di recesso (per i prodotti fisici)
Istruzioni per l’esercizio del Diritto di recesso
Tu hai il diritto di recedere da questo Contratto, senza indicarne le ragioni, entro 14 giorni.
Il diritto di recesso scade quattordici giorni dopo il giorno in cui Tu o un terzo, diverso dal vettore da Te designato, acquisite il possesso fisico dell’ultimo bene.
Per esercitare il diritto di recesso Tu ci devi informare (Nintendo of Europe GmbH, Herriotstrasse 4, 60528 Frankfurt am Main, Germania, telefono: +39 800 904 924 (da telefono fisso), +39 199 309 067 (da telefono mobile), fax: +49 69 667747 95412, email: info@nintendo.it) della Tua volontà di recedere dal contratto attraverso una dichiarazione esplicita (es. a mezzo posta, fax o email).Tu puoi utilizzare il form di recesso qui allegato, anche se non è obbligatorio. 
Per rispettare la scadenza è sufficiente che Tu invii una comunicazione con cui eserciti il diritto di recesso, prima che tale periodo di recesso sia terminato.
Effetti del recesso
Se Tu recedi dal contratto, noi ti rimborseremo di tutti i]]></main_text><main_text index="15"><![CDATA[ pagamenti da te effettuati, ivi comprese le spese di spedizione (ad eccezione dei costi aggiuntivi dipendenti dalla Tua scelta di avvalerti di un tipo di consegna diversa dalla consegna standard meno costosa da noi offerta), senza ritardo e in ogni caso entro 14 giorni decorrenti dal giorno in cui siamo stati informati della Tua decisione di recedere dal contratto. 
Il rimborso avverrà con le stesse modalità di pagamento da Te usate per la transazione iniziale, a meno che non sia stato espressamente pattuito diversamente; in ogni caso il rimborso non determinerà per Te nessun costo (ad eccezione dei costi di restituzione dei prodotti). Noi potremmo sospendere il rimborso fino a che Tu non ci avrai riconsegnato i prodotti o ci avrai fornito prove di aver riconsegnato i prodotti, a seconda di cosa avvenga per primo.
Tu dovrai inviare i prodotti o riconsegnarceli senza ritardo e in ogni caso non più tardi di 14 giorni dal giorno in cui ci hai comunicato di voler recedere dal contratto. La scadenza è rispettata se riconsegni i prodotti prima dello scadere del quattordicesimo giorno.
I costi di restituzione a Nintendo dei prodotti saranno a Tuo carico.
Tu sarai responsabile solo della diminuzione del valore dei beni risultante da una manipolazione del bene diversa da quella necessaria per stabilire la natura, le caratteristiche e il funzionamento dei beni. Se tu hai chiesto di iniziare la prestazione di servizi durante il periodo di recesso, sei tenuto a pagarci un importo proporzionale a quanto fornito, fino al momento in cui Tu ci hai comunicato di voler recedere dal presente contratto, rispetto a tutte le prestazioni previste dal contratto. 

***
Diritto di recesso (per i prodotti digitali)
Tu hai il diritto di recedere da questo Contratto, senza indicarne le ragioni, entro 14 giorni.
Il diritto di recesso scade quattordici giorni dopo la conclusione del contratto. 
Per esercitare il diritto di recesso Tu ci devi informare (Nintendo of Europe GmbH, Herriotstrasse 4, 60528 Frankfurt am Main, Germania, tel]]></main_text><main_text index="16"><![CDATA[efono: +39 800 904 924 (da telefono fisso), +39 199 309 067 (da telefono mobile), fax: +49 69 667747 95412, email: info@nintendo.it) della Tua volontà di recedere dal contratto attraverso una dichiarazione esplicita (es. a mezzo posta, fax o email).Tu puoi utilizzare il form di recesso qui allegato, anche se non è obbligatorio. 
Per rispettare la scadenza è sufficiente che Tu invii una comunicazione con cui eserciti il diritto di recesso, prima che tale periodo di recesso sia terminato.
Effetti del recesso
Se Tu recedi dal contratto, noi ti rimborseremo di tutti i pagamenti da te effettuati, senza ritardo e in ogni caso entro 14 giorni decorrenti dal giorno in cui siamo stati informati della Tua decisione di recedere dal contratto. 
Il rimborso avverrà con le stesse modalità di pagamento da Te usate per la transazione iniziale, a meno che non sia stato espressamente pattuito diversamente; in ogni caso il rimborso non determinerà per Te nessun costo. 
Tu sarai responsabile solo della diminuzione del valore dei beni risultante da una manipolazione del bene diversa da quella necessaria per stabilire la natura, le caratteristiche e il funzionamento dei beni. 
Se tu hai chiesto di iniziare la prestazione di servizi durante il periodo di recesso, sei tenuto a pagarci un importo proporzionale a quanto fornito, fino al momento in cui ci hai comunicato di voler recedere dal presente contratto, rispetto a tutte le prestazioni previste dal contratto.

***
Il diritto di recesso non trova applicazione:
- per i beni muniti di sigillo della confezione, che non possano essere restituiti per ragioni sanitarie, igieniche, ovvero dei quali hai rotto il sigillo dopo la consegna;
- per registrazioni audio e video, o software (come i videogiochi) muniti di sigillo della confezione se hai rotto il sigillo della confezione;
- per i contenuti digitali non distribuiti su supporto solido, se – prima che Nintendo desse inizio alla esecuzione della prestazione – Tu avevi dato il Tuo consenso a che Nintendo iniziasse l’attività pr]]></main_text><main_text index="17"><![CDATA[ima della scadenza del periodo di recesso, e avevi accettato che tramite il rilascio del Tuo consenso avresti perso il Tuo diritto al recesso;
- per i contratti riguardanti servizi, nel momento in cui il servizio sia stato interamente eseguito se, prima dell’inizio dell’attività, Tu avevi dato il Tuo consenso a che Nintendo iniziasse la stessa, e avevi accettato che al momento della completa esecuzione della prestazione avresti perso il Tuo diritto al recesso.

***
Form di recesso tipo
(compilare e restituire il presente modulo solo se si desidera recedere dal contratto)
Destinatario Nintendo of Europe GmbH, Herriotstrasse 4, 60528 Frankfurt am Main, Germania, numero di fax: +49 69 667747 95412, indirizzo e.mail: info@nintendo.it 
- Con la presente io/noi (*) notifichiamo il recesso dal mio/nostro (*) contratto di vendita dei
seguenti beni/servizi (*)
- Ordinato il (")/ricevuto il (*)
- Nome del/dei consumatore(i)
- Indirizzo del/dei consumatore(i)
- Firma del/dei consumatore(i) (solo se il presente modulo è notificato in versione cartacea)
- Data
======================== 
]]></main_text><sub_text index="1"><![CDATA[II. Policy sulla privacy per Nintendo Network

Nintendo of Europe GmbH, Herriotstrasse 4, 60528 Frankfurt am Main, Germania ("Nintendo", "noi") rispetta i diritti di privacy dei suoi utenti e riconosce l’importanza di proteggere i loro dati personali. Questa Policy sulla privacy per Nintendo Network intende fornirTi informazioni sulla raccolta, sull’uso e sulla riservatezza delle informazioni che Tu invii tramite Nintendo Network.
Se Tu registri un Nintendo Network ID e acconsenti a questa Policy sulla privacy, Tu accetti che i Tuoi dati personali siano raccolti, processati e usati in conformità con questa Policy sulla privacy.
Se Tu registri un Nintendo Network ID e acconsenti a questa Policy sulla privacy a nome e per conto di Tuo figlio, Tu accetti che i dati personali di Tuo figlio siano raccolti, processati e usati in conformità con questa Policy sulla privacy.
Le parole e le espressioni usate in questa Policy sulla privacy hanno lo stesso significato dato loro nell’Accordo per Nintendo Network.

1.	Premesse
Tu accetti, in particolare, che:
•	Noi raccogliamo informazioni su di Te (come indirizzo e-mail, data di nascita, Paese di residenza e zona, genere, nome, indirizzo e numero di telefono);
informazioni relative al dispositivo che Tu utilizzi (come indirizzi IP, indirizzi MAC, numeri di serie, impostazioni della connessione Internet); informazioni relative alle Tue operazioni nei servizi shop Nintendo e informazioni sul modo in cui Tu utilizzi Nintendo Network e i servizi shop Nintendo;
•	Noi possiamo usare le informazioni raccolte per fornirTi contenuti, prodotti e servizi disponibili su Nintendo Network e, in particolare, qualora Tu abbia scelto di prendere parte a giochi, software o servizi di Nintendo Network che prevedano comunicazione o interazione con altri utenti di Nintendo Network, condividere con loro le informazioni raccolte;
•	Noi possiamo usare le informazioni raccolte per analisi statistiche o demografiche in modo da (i) migliorare e ottimizzare i nostri contenuti, i prodotti e i]]></sub_text><sub_text index="2"><![CDATA[ servizi; (ii) condurre ricerche di mercato o di marketing, così da adattare i nostri contenuti, prodotti e servizi ai Tuoi bisogni e fornirTi avvisi, pubblicità e offerte mirate nel Nintendo Network. Tu puoi rifiutare quest’utilizzo dei Tuoi dati in ogni momento;
•	Noi possiamo condividere le informazioni con altri enti del gruppo Nintendo aventi sede nell’Area Economica Europea, negli Stati Uniti e in Giappone.

2.	Tipi di informazioni raccolte

2.1	Informazioni su di Te
Per la registrazione del Tuo Nintendo Network ID Tu devi fornire il Tuo indirizzo e-mail, il Paese di residenza, la data di nascita e il genere. Tu puoi scegliere di comunicarci anche la zona in cui vivi.
Laddove risulti necessario per provvedere a specifici servizi nel Nintendo Network, come la spedizione di Prodotti Fisici, noi Ti chiederemo anche nome e cognome, indirizzo e numero di telefono.
Se Tu acquisti Prodotti Digitali o Prodotti Fisici da Nintendo o carichi fondi sul Tuo Nintendo Network ID tramite i servizi shop Nintendo, potrebbe esserTi richiesto di fornire informazioni sulla Tua carta di credito (numero della carta di credito, data di scadenza, codice di sicurezza) per permetterTi di compiere l’operazione.

2.2	Informazioni sul Dispositivo da Te utilizzato
Per registrare il Tuo Nintendo Network ID per un Dispositivo Nintendo e per consentire la connessione del Tuo Dispositivo Nintendo Collegato con Nintendo Network, noi possiamo raccogliere informazioni tecniche relative al Dispositivo Nintendo Collegato, come ad esempio indirizzo MAC, indirizzo IP, numero di serie o altri codici alfanumerici corrispondenti al Tuo Dispositivo Nintendo Collegato. Se Tu accedi al Nintendo Network da un altro dispositivo elettronico, come ad esempio un PC, noi possiamo raccogliere informazioni tecniche (come indirizzo MAC o indirizzo IP) relative a tale dispositivo.
Noi possiamo anche raccogliere informazioni sulle impostazioni del dispositivo che Tu usi per accedere al Nintendo Network al fine di ottimizzare la Tua esperienza con Ninten]]></sub_text><sub_text index="3"><![CDATA[do Network, con riferimento, ad esempio, alle impostazioni relative al Paese, alla lingua, al filtro famiglia e alle informazioni sui punti di accesso wireless del Dispositivo Nintendo Collegato; allo stesso modo, possiamo raccogliere informazioni sulla risoluzione dello schermo o su altre preferenze del display di un altro dispositivo elettronico che Tu usi.

2.3	Informazioni sul Tuo utilizzo dei servizi shop Nintendo
Se Tu utilizzi i servizi shop Nintendo, noi raccogliamo informazioni sulla registrazione delle licenze dei Prodotti Digitali e sugli acquisti dei Prodotti Fisici, sui pagamenti dei Prodotti Digitali e dei Prodotti Fisici, sul caricamento di fondi e altre operazioni da Te compiute nei servizi shop Nintendo.
Noi possiamo anche raccogliere informazioni sul modo in cui Tu utilizzi i servizi shop Nintendo, come i tipi di Prodotti Digitali o Prodotti Fisici da Te visionati o salvati sulla Tua wish list, le sezioni dei servizi shop Nintendo da Te visitate, il Tuo modo di navigare sui servizi shop Nintendo, come pure consigli e voti da Te espressi sui giochi. Tu puoi rifiutare quest’utilizzo dei Tuoi dati in ogni momento.

2.4	Informazioni sul Tuo utilizzo del Nintendo Network
Per consentirTi di fruire di contenuti, prodotti e servizi disponibili sul Nintendo Network, noi processiamo i dati relativi alle Tue attività, come il nome utente e i codici alfanumerici collegati al Tuo Nintendo Network ID, il nome, l’aspetto e il profilo del Mii che Ti rappresenta in Nintendo Network; i nickname e gli ID che Tu utilizzi nelle diverse applicazioni, gli amici e le preferenze che Tu registri, gli altri utenti di Nintendo Network con i quali Tu hai giocato, il Contenuto Creato dall’Utente che Tu hai caricato, trasmesso o in altro modo reso disponibile su Nintendo Network, le informazioni sulla Tua presenza online e altri dati legati ai giochi e alle applicazioni che Tu utilizzi.
Noi possiamo anche raccogliere dati sulla cronologia delle Tue attività, ad esempio sui giochi a cui hai giocato e sulle applicazioni]]></sub_text><sub_text index="4"><![CDATA[ usate sul Tuo Dispositivo Nintendo Collegato, su quando Tu hai giocato o usato le applicazioni, sul livello a cui ti trovi, sul risultato e la posizione nel gioco così come le informazioni da Te date in occasione dei sondaggi a cui hai partecipato. Tu puoi rinunciare a quest’utilizzo dei Tuoi dati in ogni momento.

2.5	Collegamento tra il Nintendo Network ID e altri Network
Nintendo Network può consentirTi di collegare il Tuo Nintendo Network ID ad altri account di rete offerti da terzi. Qualora Tu scelga di collegare questi account, i Tuoi dati verranno trattati in conformità con le regole sulla privacy dei network di terzi.
Nel caso in cui il collegamento degli account richieda la trasmissione di informazioni su di Te da Nintendo a terzi, Tu sarai informato su questa circostanza prima che il collegamento si verifichi, cosicché Tu potrai rifiutare che si proceda al collegamento e alla conseguente trasmissione dei dati.
Nintendo non è responsabile dell’utilizzo delle Tue informazioni da parte di terzi.
Nintendo Network può consentirTi di collegare il Tuo Nintendo Network ID ad un altro account offerto da Nintendo. Se Tu scegli di collegare gli account, i Tuoi dati verranno trattati secondo le regole sulla privacy applicabili per ognuno degli account.

2.6	Cookies
Le parti di Nintendo Network che sono collegate al web possono utilizzare cookies, vale a dire piccoli file di testo collocati sul dispositivo che Tu usi per accedere a Nintendo Network. Questi cookies consentono a noi di identificare il Tuo dispositivo e registrare le Tue scelte e input mentre navighi nel Nintendo Network e a te di accedere ad aree riservate di Nintendo Network.

3.	Come sono utilizzate le informazioni

3.1	Fornitura del servizio
Le informazioni che raccogliamo sono utilizzate per effettuare la connessione del Tuo dispositivo con Nintendo Network, per fornirTi i contenuti, i prodotti e i servizi disponibili in Nintendo Network, per consentirTi di partecipare alle attività supportate da Nintendo Network e per dare seguito ]]></sub_text><sub_text index="5"><![CDATA[ai Tuoi ordini e alle Tue richieste in Nintendo Network.
Se Tu utilizzi i servizi shop Nintendo, noi processiamo le informazioni sulle operazioni da Te compiute nella misura in cui sia necessario per dare seguito ai Tuoi ordini, per fornirTi la cronologia delle transazioni e per rispondere ai nostri obblighi finanziari e legali. Qualora Tu utilizzi la carta di credito nei servizi shop Nintendo, noi conserveremo il numero della Tua carta di credito a parte, secondo le regole dettate dall’istituto di emissione della Tua carta di credito.
Inoltre, noi possiamo trattare informazioni relative all’uso di Nintendo Network per prevenire possibili azioni illegali od oltraggiose, per rispettare i nostri obblighi legali o per far valere i nostri diritti o i diritti dei nostri utenti.

3.2	Comunicazione e interazione tramite Nintendo Network
Se Tu utilizzi le funzioni di Nintendo Network che permettono la comunicazione tra utenti e lo scambio di Contenuto Creato dall’Utente, altri utenti potrebbero accedere ad alcune informazioni su di Te, come il Tuo Nintendo Network ID, il nome e l’aspetto del Mii che Ti rappresenta su Nintendo Network, le informazioni sul profilo del Mii, il Paese, il nome delle tue applicazioni preferite o le applicazioni a cui ha giocato di recente. A seconda dell’applicazione da Te usata in Nintendo Network, ulteriori dati potrebbero essere accessibili ad altri utenti, come ad esempio se Tu abbia giocato ad un gioco in relazione al quale hai formulato un commento su Nintendo Network. Qualora si tratti di dati sensibili che Ti riguardano, come ad esempio l’età o il Tuo stato online, Ti sarà data la possibilità di scegliere se acconsentire o meno alla condivisione di tali informazioni.
Se Tu giochi a giochi interattivi o usi funzioni interattive di Nintendo Network, le informazioni sui giochi possono essere condivise tra giocatori per permettere il gioco di gruppo e l’interazione. Il gioco interattivo può consentire di impostare una "cronologia del giocatore", cosicché i giocatori possano controlla]]></sub_text><sub_text index="6"><![CDATA[re di aver già giocato insieme nel passato.
Qualora Tu abbia impostato una lista di amici o utenti bloccati che usano Nintendo Network, queste informazioni possono essere usate dal gioco o dall’applicazione che usi per assicurarTi che tali preferenze siano assecondate. Nel caso in cui Tu abbia scelto di collegare il Tuo Nintendo Network ID ad un account di rete offerto da terzi, la lista di amici registrata su tuo Nintendo Network ID può essere sincronizzata con una lista amici registrata sull’account di rete offerto da terzi. La stessa regola si applica nel caso in cui Tu figuri su una lista amici o utenti bloccati di un altro utente Nintendo Network.

3.3	Ottimizzazione del prodotto e ricerche di mercato
Noi possiamo utilizzare le Tue informazioni per analisi statistiche o demografiche così da migliorare e ottimizzare i nostri contenuti, prodotti e servizi.
Noi possiamo anche usare le Tue informazioni a scopo di marketing o ricerche di mercato, al fine di adattare i contenuti, i prodotti e i servizi per venire incontro ai Tuoi bisogni e di conformare i nostri avvisi, le pubblicità e le offerte a te mostrati su Nintendo Network alle Tue preferenze.
Tu puoi negare il consenso a questo utilizzo delle Tue informazioni in ogni momento.

4.	Marketing e pubblicità
Dietro Tuo espresso consenso, Nintendo può inviarTi messaggi di marketing o pubblicitari sui prodotti di Nintendo o di terzi attraverso una notifica collegata al Tuo Nintendo Network ID o via e-mail al Tuo indirizzo e-mail. In questo caso, noi possiamo utilizzare le Tue informazioni per adattare i messaggi di marketing e promozionali. Tu puoi negare il consenso a ricevere i summenzionati messaggi di marketing e promozionali in qualsiasi momento.

5.	Comunicazioni dell’utente
Quando Tu spedisci un’e-mail o altre comunicazioni a Nintendo, noi possiamo conservare queste comunicazioni così da analizzare la Tua richiesta e risponderTi.

6.	Chi può accedere alle informazioni
Nintendo può condividere le sue informazioni con altri enti del gruppo Nint]]></sub_text><sub_text index="7"><![CDATA[endo, da usare conformemente a quanto stabilito dalla presente Policy sulla privacy per Nintendo Network, in particolare con:
•	Le sue succursali europee come quelle in Italia, Germania, Austria, Svizzera, o Gran Bretagna e le sue affiliate europee come Nintendo France SARL, Nintendo Ibérica S.A. e Nintendo Benelux B.V.;
•	Nintendo of America Inc., con sede negli Stati Uniti, che aderisce ai "Safe Harbour Principles", i quali forniscono un livello adeguato di protezione dei dati, vale a dire un livello comparabile al livello garantito dalle regole sulla protezione dei dati nell’Unione Europea;
•	Nintendo Co. Ltd., con sede in Giappone. Il livello di protezione dei dati garantito dalla legge giapponese è inferiore a quello garantito nell’Unione Europea. Tuttavia, i Tuoi dati personali saranno sempre trattati in maniera confidenziale.
Nintendo può utilizzare i servizi di trattamento dati di terzi che agiscono nell’interesse di Nintendo per gestire e processare le Tue informazioni nel rigoroso rispetto di questa Policy sulla privacy.

7.	Controllo, correzione e cancellazione delle informazioni
Tu puoi controllare o modificare le informazioni da Te fornite dalle impostazioni del Tuo Nintendo Network ID oppure inviando un’e-mail a Nintendo. Le informazioni di contatto del Centro Assistenza Nintendo più vicino a Te possono essere reperite sul sito http://contact.nintendo.eu
Tu puoi rimuovere le Tue informazioni in ogni momento, cancellando il Tuo Nintendo Network ID dalle impostazioni di account oppure inviando un’e-mail a Nintendo. I Tuoi dati saranno cancellati, a meno che la legge non ne consenta o ne richieda la conservazione. La cancellazione del Tuo Nintendo Network ID comporterà la cessazione dell’Accordo sui Servizi Nintendo Network e non Ti consentirà di utilizzare Nintendo Network.

8.	Informazioni di contatto
Per qualsiasi domanda relativa a questa Policy sulla privacy, Ti preghiamo di contattarci per e-mail. Le informazioni di contatto del Centro Assistenza Nintendo più vicino a Te possono essere]]></sub_text><sub_text index="8"><![CDATA[ reperite sul sito http://contact.nintendo.eu

]]></sub_text></texts><type>NINTENDO-NETWORK-EULA</type><version>0200</version></agreement></agreements>